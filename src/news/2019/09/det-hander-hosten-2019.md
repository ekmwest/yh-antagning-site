---
layout: default.html
pageclass: news-article
---

# Det händer hösten 2019

<!-- news-article-meta.html, { authorName: "Martin Tholsby", authorImage: "martin-tholsby.jpg", date: "24 september 2019" } -->

Vi vill med detta blogginlägg informera lite om vad som händer under hösten i yh-antagning.se.

## Hantera fyllnadsplats på enstaka Yh-kurser

Många utbildningar startar med tomma platser. Myndigheten för Yrkeshögskolan har gjort det möjligt att anta sökande till tomma platser (så kallade fyllnadsplatser) på enstaka Yh-kurser. I yh-antagning.se kan ni numera hantera ansökningar till fyllnadsplats på enstaka Yh-kurser på samma sätt som ni hanterar ansökningar till Yh-utbildningar. Ett smidigt sätt att ha alla era sökande på ett och samma ställe. Hör av gärna av dig om du vill lägga upp en enstaka Yh-kurs för antagning!

## Vi lägger upp beviljade utbildningar

Vi håller på att förbereda antagningsomgången med utbildningar som startar under hösten 2020. Om ni redan har beviljade utbildningsstarter kommer dessa att läggas upp i yh-antagning.se i början av oktober månad och därefter kommer vi skicka ut ett mail. Nya utbildningar som ni lämnat in ansökan om lägger vi upp så snart de blir beviljade.

## Rapportering till SCB

Senare under hösten kommer ni behöva rapportera underlag avseende Yh-sökande till SCB. För att få ut ett korrekt underlag från yh-antagning.se är det viktigt att slutföra hela tillträdesprocessen i systemet. Excel-filen nedan innehåller underlaget för respektive utbildning som ni sedan klistrar in i SCB's mall.

<!-- screenshot.html, { src: "_assets/excel-export.png", alt: "Exportera till Excel" } -->

## Inledande tillsyn

Genomför Myndigheten för Yrkeshögskolan en inledande tillsyn, för att bland annat se över hur antagningen till utbildningen genomförts, finns det i yh-antagning.se en rapport med underlag som efterfrågas. Tänk på att det kan vara lämpligt att rensa underlaget från identifierande personuppgifter innan du skickar informationen.

<!-- screenshot.html, { src: "_assets/excel-export2.png", alt: "Exportera till Excel" } -->

<!-- all-news-link.html -->