---
layout: default.html
pageclass: news-article
robots: noindex, nofollow
---

# Detta händer under hösten 2018

<!-- news-article-meta.html, { authorName: "Kamil Gourie", authorImage: "kamil-gourie.jpg", date: "5 september 2018" } -->

Nu har höstterminen kört igång på allvar efter en varm sommar och igår var årets sista datum för att ansöka om att få bedriva Yh-utbildning. Ofta är det svårt att hinna blicka framåt under den här tiden på året. Vi vill med detta blogginlägg ändå informera lite om vad som händer under hösten i yh-antagning.se.

## Hantera fyllnadsplats på enstaka Yh-kurser

Många utbildningar startar med tomma platser. Myndigheten för Yrkeshögskolan har gjort det möjligt att anta sökande till tomma platser (så kallade fyllnadsplatser) på enstaka Yh-kurser. I yh-antagning.se kan ni numera hantera ansökningar till fyllnadsplats på enstaka Yh-kurser på samma sätt som ni hanterar ansökningar till Yh-utbildningar. Ett smidigt sätt att ha alla era sökande på ett och samma ställe. Hör av gärna av dig om du vill lägga upp en enstaka Yh-kurs för antagning!

## Vi lägger upp beviljade utbildningar

Vi håller på att förbereda antagningsomgången med utbildningar som startar under hösten 2019. Om ni redan har beviljade utbildningsstarter kommer dessa att läggas upp i yh-antagning.se i början av oktober månad och därefter kommer vi skicka ut ett mail. Utbildningar som ni nyligen lämnat in ansökan om lägger vi upp så snart de blir beviljade. Har du en utbildning som startar våren 2019 som inte redan är upplagd får du gärna höra av dig!

## Inledande tillsyn

Genomför Myndigheten för Yrkeshögskolan en inledande tillsyn, för att bland annat se över hur antagningen till utbildningen genomförts, finns det i yh-antagning.se en rapport med underlag som efterfrågas. Rapporten uppdaterades förra hösten och innehåller nu även en flik med information om ansökningshandlingar och en flik med de loggar som sparats gällande hantering av ansökningshandlingar. Till exempel när dokumenten laddades upp och när en komplettering begärdes. Tänk på att det kan vara lämpligt att rensa underlaget från identifierande personuppgifter innan du skickar informationen.

<!-- screenshot.html, { src: "_assets/excel-export.png", alt: "Exportera till Excel" } -->

## Rapportering till SCB

Senare under hösten kommer ni behöva rapportera underlag avseende sökande till SCB. Här hittar ni Excel-filen med underlaget för respektive utbildning som ni sedan klistrar in i SCB's mall.

<!-- screenshot.html, { src: "_assets/excel-export2.png", alt: "Exportera till Excel" } -->



<!-- all-news-link.html -->